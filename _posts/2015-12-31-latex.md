---
layout: post
title:  LaTeX
date:   2015-12-31  00:00:00
author: Tom Jarle
---
[\\(LaTeX\\)](https://www.latex-project.org/) er et system for å typesette dokumenter. Resultatet holder høy kvalitet, og er meget godt egnet for produksjon av tekniske og vitenskaplige dokumenter. Å lage \\(LaTeX\\)-dokumenter gjøres på en litt annen måte enn i en vanlig tekstbehandler. Skriveprosessen minner mer om programmering, og \\(LaTeX\\)-koden må faktisk kompileres før dokumentet kan vises. Dette høres kanskje tungvint ut, og det var det før. Heldigvis så har det kommet flere gode verktøy de siste årene som gjør at man kan lage flotte \\(LaTeX\\)-dokumenter direkte i nettleseren uten å måtte installere annen programvare. Et slikt verktøy er [overleaf](https://www.overleaf.com).

Hvorfor bruke \\(LaTeX\\)? Først og fremst fordi typesettingen er fantastisk fin. Moderne tekstbehandlere tilbyr riktignok formelverktøy som gir veldig bra resultat, men \\(LaTeX\\) er enda ett hakk bedre. En annen grunn for min egen del er at det faktisk er en veldig effektiv måte å skrive på. Fokuset er på innhold, så tar \\(LaTeX\\) seg av formattering. Det er behagelig. I tillegg er det faktisk ganske gøy!

Der man i et tekstdokument kanskje ville skrevet pytagoras læresetning som a^2 + b^2 = c^2, eller plassert uttrykket inn med et formelverktøy kan man veldig enkelt få dette til å bli \\(a^2+b^2=c^2\\) ved å bruke \\(LaTeX\\). Man kan faktisk legge inn større uttrykk som \\(x_{1,2}=\frac{-b\pm\sqrt{b^2-4ac}}{2a}\\) direkte i teksten uten å ødelegge formateringen på dokumentet.

Uttrykket under er skrevet med en litt annen kode, som gjør at det kommer på en egen linje.

$$x_{1,2}=\frac{-b\pm\sqrt{b^2-4ac}}{2a}$$

Dette kan være nyttig hvis man skal vise utledninger som går over flere linjer.

En annen fin funksjon med [overleaf](https://www.overleaf.com) er støtten for samskriving. Man kan enkelt dele, og samskrive på dokumenter. I tillegg ligger det mange maler tilgjengelig, slik at man enklere kan komme i gang. Selv om mange forbinder \\(LaTeX\\) med vitenskapelige dokumenter, støtter verktøyet er lang rekke andre funksjoner. Et eksempel på dette er [lilypond](http://www.lilypond.org/text-input.html), dette er et system for å skrive noter til musikk med \\(LaTeX\\)-rammeverket.