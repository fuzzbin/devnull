---
layout: post
title:  hallo verden!
date:   2015-12-30  00:00:00
author: Tom Jarle
---

*[hallo verden!](https://en.wikipedia.org/wiki/%22Hello,_World!%22_program)* Den tradisjonelle måten å teste et nytt system på. Hvis man greier å skrive ut beskjeden *hallo verden!*, betyr det at syntaks, kompilator og system fungerer. Man er nå klar til å utvide funksjonalitet og fylle på med innhold. Dette innlegget er min måte å teste ut min nye skrivestue på.

Jeg er på ingen måte noen forfatter eller fotballfrue, så innholdet her vil primært dreie seg om jordnære temaer som realfag, undervisning, koding og andre mer eller mindre interessante prosjekter jeg pusler med. Istedenfor å sende slike ting til [/dev/null](https://en.wikipedia.org/wiki/Null_device), så fant jeg ut at det var bedre å samle alt sammen her. Litt som en personlig notatblokk. Oppdateringsfrekvensen vil nok variere, men jeg håper allikevel at noen andre enn meg også kan ha nytte av innholdet på disse sidene.

Ha en fin dag!



