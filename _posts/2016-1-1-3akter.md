---
layout: post
title:  Matematikk i tre akter
date:   2016-1-1  00:00:00
author: Tom Jarle
---
Jeg har i lengre tid fulgt [Dan Meyer](http://blog.mrmeyer.com/about/), og bloggen [dy/dan](http://blog.mrmeyer.com/) med stor interesse. I foredraget [Math class needs a makeover](http://www.ted.com/talks/dan_meyer_math_curriculum_makeover) belyser han et viktig tema. Hva trenes elevene opp til. Blir de kun gode til å løse helt spesifike oppgavetyper? Lærer de primært å følge en oppskrift som fører frem til riktig svar?

Ett av prosjektene Dan Meyer har jobbet mye med kalles [3-act-math](https://docs.google.com/spreadsheet/ccc?key=0AjIqyKM9d7ZYdEhtR3BJMmdBWnM2YWxWYVM1UWowTEE#gid=0). Dette er oppgaver som er designet for å løses på en helt spesiell måte.

Tanken bak 3-act-math er at elevene presenteres for scenario i form av et bilde eller en liten filmsnutt. Scenen er satt, men det gis ingen føringer eller problemstillinger. Hva tenker dere? Hva lurer dere på? Alt er lov. I fellesskap skrives alle spørsmål opp. Kanskje dukker det opp spørsmål som lærerem ikke tenkte på. Det er bare fint. I første akt skal vi pirre nysgjerrigheten, og snakke om det vi har sett, og det vi lurer på.

Vi har nå mange spørsmål. Noen kan kanskje enkelt besvares, mens andre ikke er så åpenbare. Vi er klare for andre akt! Vi tar ett spørsmål av gangen. Det er viktig å ha fokus. Hva trenger vi av informasjon for å finne ut av problemstillingen? Diskuter og skriv opp. Gjett! Hva er åpenbart helt feil, for stort, for lite. Elliminer. Finnes det matematiske begreper som passer? Hvilke matematiske verktøy kan brukes? Få alle med. Når all informasjon for å løse problemt er på plass, og først da deles denne ut og man kan regne ut et svar.

Tredje akt er viktig. Dette er selve crescendioet! Har man jobbet hardt og stått på i første og andre akt, så kommer nå belønningen. Traff vi målet? Har vi tenkt riktig? Det er på tide å sjekke om vårt svar stemmer. Fasiten vises som et bilde eller en filmsnutt.

Et mer [inngående eksempel](http://blog.mrmeyer.com/2013/teaching-with-three-act-tasks-act-one/) på hvordan denne metodikken praktiseres vises best av Dan Meyer selv.

Helt til slutt legger jeg ved et sitat, der Dan Meyer setter lærerens rolle litt på spissen. Har han et poeng?

>Many math teachers take act two as their job description. Hit the board, offer students three worked examples and twenty practice problems. As the [ALEKS](https://www.aleks.com/about_aleks) algorithm gets better and Bill Gates throws more gold bricks at Sal Khan and more people flip their classrooms, though, it’s clear to me that the second act isn’t our job anymore. Not the biggest part of it, anyway. You are only one of many people your students can access as they look for resources and tools. Going forward, the value you bring to your math classroom increasingly will be tied up in the first and third acts of mathematical storytelling, your ability to motivate the second act and then pay off on that hard work.